---
id: laereplanmal
title: Læreplanmål
sidebar_label: Læreplanmål
---

## Den unge ingeniøren

Mål for opplæringen er at eleven skal kunne
* planlegge og bygge en konstruksjon som er fast eller bevegelig, og som har en
definert funksjon
* bruke tredimensjonale tegninger eller skisser i utvikling av konstruksjoner
* bruke forskjellige materialer og former for sammenføyninger og begrunne valg av
materialer og byggemåte ut fra materialenes egenskaper og konstruksjonens
funksjon
* bruke sensorer og styringssystemer i forbindelse med forsøk og konstruksjoner
* dokumentere og vurdere konstruksjoners fysiske egenskaper og funksjonalitet ved
hjelp av målinger og enkle beregninger

## Den unge forskeren
Mål for opplæringen er at eleven skal kunne

* gjøre rede for hvordan et naturvitenskapelig prosjekt planlegges, gjennomføres og
etterarbeides før det blir publisert
* planlegge, gjennomføre, analysere og dokumentere systematiske målinger om
støy, luftforurensning, inneklima og vannkvalitet, og drøfte virkninger på helse og
miljø

## Teknologi, naturvitenskap og samfunn
Mål for opplæringen er at eleven skal kunne

* drøfte etiske, miljømessige, kulturelle og politiske sider ved teknologisk utvikling
* beskrive den historiske utviklingen av en teknologisk innretning, forklare
virkemåten og drøfte anvendelser i samfunnet
* gjøre rede for utvikling og produksjon av et teknologisk produkt og vurdere
produktets brukervennlighet, utviklingsmuligheter og miljøpåvirkning
* beskrive prinsipper og virkemåte for noen moderne instrumenter i industri,
helsevesen eller forskning, og gjøre rede for nytten og eventuelle skadevirkninger
* kartlegge og presentere praktisk bruk av realfag i en lokal bedrift eller institusjon

## Design og produktutvikling

Mål for opplæringen er at eleven skal kunne

* gjøre rede for funksjonen til vanlige komponenter i elektroniske kretser, og
gjenkjenne komponentene i en krets
* lage elektroniske kretser ved å lodde komponenter og simulere og teste kretsene
* forme og utvikle produkter som har en definert funksjon og inneholder elektronikk
* dokumentere og presentere designprosesser fra idé til ferdig produkt
* begrunne valg av materialer i produkter og vurdere produktenes form og funksjon,
miljømessige konsekvenser, estetikk og forbedringsmuligheter
* utføre målinger med eller teste et eget produkt, og vurdere kvaliteten på produktet
med tanke på funksjonalitet

