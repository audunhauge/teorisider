---
id: prove2s1
title: Prøve S1 November 2020
---

### Oppgave 5

En fiskebutikk lager fiskekaker av typene A og B. Tabellen nedenfor viser mengden av torsk og
sei per kilogram fiskekaker for hver av de to typene. 

| Type | Torsk | Sei  |
| -----|-------|------|
|  A   | 0.68kg | 0.18kg|
|  B   | 0.41kg | 0.43kg|

En uke har butikken tilgang til 300 kg torsk og 200 kg sei. De vet fra tidligere erfaringer at de
ikke får solgt mer enn 560 kg fiskekaker. La x være antall kilogram de produserer av type A,
og y antall kilogram de produserer av type B. 

1. Skriv opp ulikhetene for disse opplysningene.
1. Tegn området i et koordinatsystem  
   Ved innkjøp betaler butikken 55 kroner per kilogram for torsk og 35 kroner per kilogram for sei.
   Butikken har i tillegg faste kostnader på 5000 kroner per uke.
   Fiskekakene selges for 70 kroner per kilogram for type A og 61 kroner per kilogram for type B. 
1. Butikken lager og selger x kg av type A og y kg av type B. Forklar at fortjenesten er gitt ved  
    I = 26.3 x + 23.4 y - 5000
1. Hva er den største fortjenesten de kan få?